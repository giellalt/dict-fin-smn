
This catalogue contains the file suoma-saami-sanikirjeversio-12012015, in two versions:
suoma-saami-sanikirjeversio-12012015.xlsx (the original)
suoma-saami-sanikirjeversio-12012015.csv  (saved via libreoffice, TAB delimiter)



This is the letter that followed the file:

12.01.15.

Tiervâ!

Taast lii lahtosin suomâ - säämi -sänikirje Excel-vuárkkán. Lam keččâlâm tärhistiđ tom nuuvt pyereest ko puávtám, mut tiäđust-uv tobbeen láá feeilah jet huolâttesvuođâfeeilah.

Taast mottoom merkkimvuovij pirrâ:

Stuorrâ puustuveh láá kevttum tuš pelikuhes konsonaantij merkkân. Ton tet materiaalist iä lah noomah já mottoom soojin lasičielgimijn lii ovdâmerkkân Raamattu čallum raamattu. Toh mottoom noomah moh lijjii originaal materiaalist láá kuođđum meddâl.

Vuosmuš kyehti sárgáttuv lává čuákánkiäsuh eres sárgáttuvvâin (Hánno tyeji). 

Fiskes ivnijn láá merkkum tagareh säänih, moh láá lasettum originaal = Márjá-Liisá materiaalin. Toi tehelumos käldee lii Maati já Ilmar Uđđâ säänih -listo, mut tobbeen láá säänih meiddei Erkki-čeesi sänikirjeest ja om. Anârâš-loostâst. Hánnoin lii lamaš saahâ, et sun koijâd Maatis, jis tast ličij mielâ tärhistiđ taid.

Ruonáá ivnijn láá merkkum tagareh säänih, main lam kavnâm tiäđu, et Kielârävvimjuávkku lii tuhhiittâm/tärhistâm taid.

Tävgiruáđui siste lii tärhilub čielgim čuávuváá säänist. Jis lii tuš ohtâ vaastâ, te tot lii suomâkielâ uuccâmsääni maŋŋeel, jis vastuuh láá maaŋgah čielgim lii ain jyehi sääni ovdiibeln. Siämmáá náál tävgiruáđuigijn láá sierrijum suomâkielâ ovdâmerkkâcelkkuuh já eres materiaal sämikielâ jurgâlusâst ovdâmeerhah-sárgáttuvvâst.

Pilkku saanij kooskâst meerhâš, et saanijn kyevtpeln piilku lii aldaaš ohtiikullevâšvuotâ merhâšume tááhust.

Peličuogâstâh saanij kooskâst meerhâš, et saanijn kyevtpeln peličuogâstuv ij lah koskâvuotâ merhâšume tááhust teik ohtâvuotâ ij lah aldaaš.

~ meerhâš variaatio. Jis páro kyevtpeln láá kooskah, te variaatio lii stuáráb ko jis tagareh iä lah. Koskâittáá lii vookaalvariaatio, mut jis variaatio kuáská om. sujâttemtiijpân (uánnum vs. normaaltijppâ) teikkâ konsontkuávdáážan, te lam kiävttám kooskâid.

Jis láá eres merkkimeh, maid jiem lah hoksaam čielgiđ, čälliđ munjin maasâd.

Pyeri pargo-okko Roomsân!
Tierv. Taarna
